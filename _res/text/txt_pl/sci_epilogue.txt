Dyrektorze,

Witamy w 1985 roku. Tu możliwości Dyrektor będzie miał nieograniczone, życie jest proste i przyjemne. Na pewno się Dyrektorowi spodoba. Jeszcze raz dziękuję za pomoc w zebraniu części - bez tego utknęlibyśmy tam na dobre. No nic, pora się pożegnać, muszę wracać do laboratorium, mamy jeszcze testy do przeprowadzenia.

Co Dyrektor ma robić? Szczerze to nie wiem... proszę sobie coś zorganizować... do zarządzania?

Jestem pewien, że znajdzie się jakaś dziedzina przemysłu, w której sobie Dyrektor poradzi. Trzeba chodzić i pytać. Aha, jeśli Dyrektor będzie rozważał zakup komputerów do przedsiębiorstwa albo po prostu do domu, to polecam Amigę 1000. Fantastyczny sprzęt, Dopiero co miał premierę tydzień temu... aha, już mówiłem. Naprawdę dobry komputer. Wielozadaniowy. Atari proszę się wystrzegać - to zupełnie nie ma przyszłości... Nie wiem gdzie można by to zastosować, chyba tylko w rolnictwie...

Muszę już lecieć. Powodzenia!
