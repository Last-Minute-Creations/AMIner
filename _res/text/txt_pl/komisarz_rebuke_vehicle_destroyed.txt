Towarzyszu Dyrektorze,

Pozwólcie do mnie. Siadajcie. Wiecie co to jest? To jest raport rzeczoznawcy na temat całkowitego zniszczenia kombajnu górniczego na skutek nieprawidłowego użytkowania. Czy Wy sobie Towarzyszu Dyrektorze myślcie, że to jest Wasza prywatna piaskownica i możecie sobie psuć zabawki jak się Wam podoba?! Albo że Resort ma budżet z gumy i będzie Wam fundować nowy kombajn za każdym razem jak zniszczycie stary?!

To jest kosztowny i nowoczesny sprzęt wyposażony w najnowszą technologię, a nie jakiś T-34 z czasów Wojny Ojczyźnianej, które fabryki tłukły w milionach egzemplarzy!!! Zostaliście wybrani jako przedpole nauki! Jako poligon doświadczalny najnowszych wynalazków i technologii! Węgiel taczkami wozić jak nie potraficie obchodzić się ze sprzętem. Macie szczęście, że dostaliśmy więcej prototypów i możemy nadal prowadzić prace, ale od Nagany się nie wywiniecie. Wracać do obowiązków, a jak choćby ryskę zobaczę na nowym kombajnie to...
