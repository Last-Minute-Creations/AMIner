Dzisiaj w godzinach popołudniowych w siedzibie Ministerstwa na uroczystej Gali zostały wręczone odznaczenia, awanse oraz nominacje na nowe stanowiska w Resorcie. Dyrektorzy kopalń otrzymali odznaki: Zasłużony Przodownik Pracy Socjalistycznej, Zasłużony dla Górnictwa LRD. Wszyscy również otrzymali nowe przydziały na odcinkach wymagających jeszcze większego poświęcenia i zaangażowania. Minister dziękował zebranym za ofiarną pracę i trud w realizacji postawionego celu przekroczenia normy wydobycia o 600%. Celu, który udało się zrealizować z nawiązką. Minister wyraził również nadzieję iż na nowych stanowiskach i w nowych zakładach członkowie Resortu staną na wysokości zadania tak jak robili to dotychczas. Wszystkich nagrodzono gromkimi brawami a następnie rozpoczęła się część konsumpcyjno - artystyczna. Zabawy i tańce w rytm nowoczesnej muzyki granej przez specjalnie w tym celu zaproszone sławy estrady trwały do białego rana. Gratulujemy Wam Towarzysze. Jesteście wzorem do naśladowania. Naród jest z Was dumny.