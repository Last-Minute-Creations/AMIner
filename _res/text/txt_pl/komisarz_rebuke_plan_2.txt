Towarzyszu Dyrektorze...

Macie zaległości w realizacji planów. Poważne zaległości. Wy, Towarzyszu, chyba sobie nie zdajecie sprawy, co to oznacza dla całego kraju. Brak dostaw z Waszej kopalni zaburza łańcuch logistyczny i produkcyjny innych zakładów. To z kolei prowadzi do opóźnień w realizacji planów innych Resortów. Krótko mówiąc Towarzyszu, przez waszą niekompetencję cierpi przemysł zbrojeniowy, a więc bezpieczeństwo kraju. A to już podchodzi pod sabotaż i zdradę. Nie muszę Wam chyba Towarzyszu przypominać, co robimy ze zdrajcami Narodu. Tym razem otrzymacie Naganę z wpisem do akt, ale pamiętajcie, że nasza cierpliwość i wyrozumiałość ma swoje granice. Nie przeciągajcie struny, bo pozostanie Wam już tylko podziwianie zorzy nad Syberią, a i to raczej krótko.
