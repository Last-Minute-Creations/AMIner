Wielka skrzynia podobna do egipskiego sarkofagu, z tą różnicą, że ma szybkę, przez którą można zajrzeć do środka. Posiada dołączoną aparaturę migającą światełkami oraz ekran, na którym wyświetlają się komunikaty. Widać odsłonięte gniazda po brakujących elementach. Całość wydaje niepokojące odgłosy hssss... pffff... przywodzące na myśl pewnego jegomościa z astmą w odległej galaktyce.

W sarkofagu znajduje się mężczyzna. Żywy mężczyzna. Jego oddech jest powolny, ale miarowy. Sprawia wrażenie pogrążonego w głębokim śnie.
