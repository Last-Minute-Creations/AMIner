Więcej mocy... potrzebujemy więcej mocy... co najmniej 1.21 Gigawata. i Czas... czas musi być właściwy... Ciekawa technologia... zacofana, ale ciekawa...

O! Przepraszam, nie zauważyłem Pana...

Jestem Emmet Lloyd, to mój zespół. A Pan to kto? Aha... No więc Dyrektorze, gdzie... to znaczy, kiedy jesteśmy? Bo widzi Dyrektor, mieliśmy tu mały wypadek w laboratorium i przez przypadek dokonaliśmy przedwczesnego startu kapsuły. Nie należy zostawiać kubka z kawą na pulpicie sterowniczym, taka uwaga na przyszłość. (...) To? To jest kapsuła do podróży w czasie. Widzi Dyrektor, to jest udoskonalenie wcześniejszego projektu, który wymagał, aby kapsuła była ruchoma i należało ją rozpędzić do 88... ale to technikalia, na pewno nudne dla Dyrektora. No więc... kapsuła jest cała, ale brakuje nam reszty oprzyrządowania, generatorów oraz kondensatora strumienia... Zazwyczaj przenoszone elementy pozostają w grupie, także nasz sprzęt powinien gdzieś tu być w okolicy.

Bardzo prosto rozpoznać, zielone skrzynie takie. Dość duże, tak... widział je Dyrektor może?
