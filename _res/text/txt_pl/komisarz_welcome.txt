No, witajcie Towarzyszu Dyrektorze. Jestem Komisarz Putienko i mam stopień Komisarza. Możecie się do mnie zwracać Towarzyszu Komisarzu.
Siadajcie. Napijecie się czegoś? Ja chętnie. Nalejcie mi Łzy Stalina. Tak, szklaneczkę.

No... z kartoteki wynika że dobrze rokujecie na stanowisku i macie zapał do pracy. To się chwali. Będę Was tu Towarzyszu Dyrektorze zapraszał od czasu do czasu i pytał jak sobie tam radzicie. A wy będziecie odpowiadać zgodnie z prawdą. To znaczy jeśli chcecie tu trochę posiedzieć to będziecie mówić prawdę. Ja i tak się dowiem jak nie powiecie wszystkiego a to wicie... rozumicie... Mamy na Kamczatce ośrodki wypoczynkowe dla takich co próbują oszukać Władzę Ludową. No, ale Wy jesteście wzorowym członkiem Partii więc nie ma się czego obawiać. Prawda? No. To do pracy. Wezwijcie mi tu niejakiego Mietka.

Aha, podoba mi się ten gabinet. Znajdziecie sobie jakiś inny, prawda?