Towarzyszu Dyrektorze,

Pozwólcie, pozwólcie... Nalejcie sobie i mnie po szklaneczce Łez Stalina i siadajcie, siadajcie proszę. No! Chciałem Wam osobiście przekazać, iż właśnie przed chwilą telefonował do mnie sam Pierwszy Sekretarz w Pana sprawie. Kazał przekazać, iż jest dumny z faktu, iż w naszej Partii posiadamy tak oddanych członków. Wasza współpraca ze Służbami Bezpieczeństwa jest wzorowa. Słowa samego Pierwszego Sekretarza - toćka w toćkę. W dowód uznania otrzymujecie Pochwałę z Ministerstwa oraz order Zasłużonego dla Socjalizmu. Wasze zdrowie!

Ach! to nie koniec, pozwólcie tu do okna. Śmiało, śmiało... Pozwoliłem sobie zebrać tu na placu apelowym całą załogę, aby też mogła wyrazić swój entuzjazm.

Na cześć Dyrektora trzykrotne...


Hip! Hip! HURRAA!!
Hip! Hip! HURRAA!!
Hip! Hip! HURRAA!! HURRAA!! HURRAA!!
