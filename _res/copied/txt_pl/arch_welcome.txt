Dzień dobry Towarzyszu, siadajcie.

Sprawa z którą się do Was zwracamy jest bardzo delikatna. Chodzi o reputację całej Akademii. Wyjaśnię może pokrótce.

Otóż, widzicie Towarzyszu, Wasza kopalnia rozlokowana jest na warstwach geologicznych bogatych w pozostałości organiczne a dokładniej mówiąć skamieliny dinozaurów. Nasze dotychczasowe badania pozwoliły nam określić iż na tych terenach żył gatunek dinozaura nieznany dotąd nauce. Dysponujemy szczątkowym materiałem jak na razie ale jedna z naszych ekspedycji podziemnych dotarła w bezpośrednią okolicę w której pracują Wasze maszyny. Utrzymujemy stałą łączność i prawdopodobnie nasi ludzie wkrótce się spotkają.

Dysponujecie Towarzysze co tu ukrywać dużo lepszym sprzętem niż nasze skromne granty naukowe pozwalają zakupić, dlatego zwracamy się z prośbą o pomoc w odnalezieniu i wydobyciu skamieniałości, które na pewno znajdują się pod Waszą kopalnią. Wszystkie odkopane znaleziska należy przekazać zespołowi badawczemu. Opiszą je, skatalogują, a ja ze swojej strony obiecuję przedstawić Waszą wzorową postawę kiedy wrócę do stolicy. Pochwała Was za to Towarzyszu nie ominie.