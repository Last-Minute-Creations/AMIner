Towarzyszu Dyrektorze,

Doigraliście się w końcu. Prosiliśmy, apelowaliśmy, ostrzegaliśmy. Za nic, widzę, macie zaufanie jakim Was obdarzyła Paria. A ja Was miałem za porządnego Towarzysza... za prawdziwego komunistę. Ja za Was ręczyłem przed samym Ministrem Bezpieczeństwa Narodowego. Wstyd. Ja to się z Wami nawet, że tak powiem, zżyłem przez ten cały czas... tyle raportów, no i trochę się też razem wypiło, pośpiewało. Prawie, wiecie, byliście takim moim towarzyszem broni... jak w okopach. No cóż... zawiodłem się na Was Towarzyszu, zawiodłem się. Wiecie co Was za to czeka, więc nie utrudniajmy sobie tego nawzajem. Podpiszcie Waszą rezygnację, leży na biurku. Podpiszcie się też pod listem pożegnalnym dla rodziny, raczej się już nie zobaczycie. No, dobrze. Wyjdziecie tylnym wyjściem. Na dole czeka już czarna wołga, która zawiezie Was na miejsce.

Teraz idźcie już, bo jeszcze się rozmyślę i rozstrzelam na miejscu.
