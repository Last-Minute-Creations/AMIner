Panie Dyrektorze,

Mogę się tak do Pana zwracać prawda? Wszak obaj jesteśmy gentelmanami. Otóż mam do Pana prośbę, aby odnalezione skrzynie przekazywał Pan mnie, nie zaś Jankesom. Widzi Pan, u mnie ma Pan za to każdorazowo całkiem przyzwoite dewizy, a jeśli nasza współpraca dalej będzie tak owocna, to moi przełożeni mogą Panu pomóc wygodnie urządzić się, że tak powiem - po drugiej stronie kurtyny. Oczywiście razem z rodziną i okrągłą sumką na koncie, która zapewni dostatnie życie i wcześniejszą emeryturę.
Jankesi dla odmiany, cóż... Pojawiają się zawsze jak tylko mogą coś uzyskać lub zarobić, a sojuszników potrafią porzucić równie szybko jak kobieta lekkich obyczajów zrzuca bieliznę. Wchodzenie z nimi w układy na dłuższą metę jest opłacalne tylko dla nich.
Proszę się tak nie dziwić - to, że gramy z nimi w jednej "imperialistycznej", jakby to Pan powiedział, drużynie nie oznacza, że mamy się dzielić wszystkim.

To co, mamy umowę?
