Zdrastwujtje Tawariszcz Direktor.

Ministerstwo Górnictwa i Paliw Kopalnych wymaga od Was wydobycia określonej ilości minerałów jako części Narodowego Planu Wydobycia. W tym roku realizujemy go by uczcić LXV rocznicę rozpoczęcia Rewolucji Komunistycznej w naszej Ludowej Republice Demokratycznej. Aby pokazać nasze oddanie i wielkie poświęcenie Przywódcom naszej Partii, którzy ponad 60 lat temu byli zarzewiem ognia Rewolucji, która to zrzuciła jarzmo burżuazyjnego ucisku z Narodu, przekroczymy Roczny Narodowy Plan Wydobycia o 600 %. Zadanie to nie jest łatwe i Resort zdaje sobie z tego sprawę lecz mając takie wzorce jak Przywódcy Parii oraz robotników pod kierunkiem Towarzyszy tak oddanych jak Wy, plan wykonamy w czasie. Oczywiście rozumiemy że nie da się zrobić wszystkiego od razu. Podzieliliśmy więc całość pomiędzy wszystkie kopalnie i zakłady tak by każdy mógł wnieść od siebie coś dla wspólnej sprawy. Ogólny plan dla każdej z kopalń również został podzielony na mniejsze odcinki tak by można je było zrealizować w danym czasie.

Już wkrótce zaczniecie otrzymywać telegramy z Ministerstwa z zapotrzebowaniem na określone ilości minerałów. Czytajcie je uważnie i wypełniajcie dokładnie aż do ostatniego. Pamiętajcie Tawariszcz Direktor... Efektywność i dobre planowanie są kluczem do sukcesu.

Oczy całego Narodu zwrócone są na Was Towarzyszu... Nie zawiedźcie ich ani Partii.