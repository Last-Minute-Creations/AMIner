Towarzyszu!

Skierowano Was do tej placówki decyzją Ministerstwa Górnictwa i Paliw Kopalnych. Kopalnia może niepozorna ale mamy podstawy sądzić że jeszcze w pełni nie wykorzystana. Jak zapewne wiecie, rozwój naszej Demokratycznej Republiki Ludowej wymaga znacznych nakładów w sektorze przemysłu ciężkiego. Przemysłu, który swoimi wytworami zszokuje i zadziwi nie tylko zachodnich imperialistów ale cały świat. Przemysłu o wielkim znaczeniu dla naszej wielkiej Armii broniącej Ojczyzny i wyzwalającej bratnie  narody spod imperialistycznej i kapitalistycznej zachodniej okupacji.

Towarzyszu, Wasze zadanie tutaj jest proste ale bardzo ważne. Wszystko co musicie robić to realizować plany wydobycia które będziecie otrzymywać telegramem z Ministerstwa. Żeby Wam w tym zadaniu pomóc oddajemy Wam pod komendę załogę bardzo zdolnych i utalentowanych robotników którzy nie boją sięciężkiej pracy. To Komuniści z krwi i kości, prawdziwi synowie tej ziemi.

Dostaniecie też najnowsze osiągnięcia naszej myśli technicznej - sprzęt, maszyny oraz sporą ilość części zamiennych gdybyście potrzebowali.

Nasz Wielki Wódz ufa swym Towarzyszom ale lubi też doglądać od czasu do czasu swoich rodaków. W końcu jest przecież też zwykłym rolnikiem z prowincji. Dlatego też, Resort przyśle Wam tutaj obserwatora z Departamentu Bezpieczeństwa Narodowego. Możecie mu zaufać jak własnemu bratu i raportować o wszelkich ciekawych lub nietypowych znaleziskach jakie odkryjecie tutaj podczas swojej pracy.

Życzymy Wam powodzenia, Towarzyszu!
